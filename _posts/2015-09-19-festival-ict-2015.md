---
layout: post
title: JUG Torino al festival ICT 2015
---

#### Il JUG Torino partecipa all’Arena del [festival ICT 2015](http://www.festivalict.com/)

<img src="/img/festivalICT_logo2015.jpg" 
     alt="festival ICT" 
     style="border:0; width: 400px" />

Vi aspettiamo l’11 Novembre 2015 nel nuovo palcoscenico dell’ICT.
L’ingresso è gratuito, [registratevi](http://www.eventbrite.it/e/registrazione-festival-ict-2015-17275008014?aff=jugtorino) !

E’ ufficiale, quest’anno il JUG Torino parteciperà al festival ICT con una postazione nell’Arena, 
l’area dedicata ad associazioni, community, users groups, networks di professionisti, università, 
centri di ricerca, ed altre realtà del mondo ICT. 

Appuntamento l’11 Novembre 2015 per la terza edizione del festival ICT, presso la Fiera Milano Congressi 
(via Gattamelata, 5), con 5.000 metri quadri di contenuti e protagonisti dell’ICT italiano e mondiale.

Nell’Arena saranno presenti rappresentanti del JUG Torino disponibili ad incontrarvi ed a discutere
di novità tecnologiche come HTTP/2, ReactiveStreams, OrientDB, G1 Garbage Collector e altro ancora.

Dopo il grande successo delle prime edizioni, il festival ICT è stato definito il nuovo palcoscenico 
ICT Italiano e ha portato di fatto una ventata di freschezza nel mondo fieristico delle tecnologie ICT. 
Con circa 80 speech previsti nell’agenda 2015 in costruzione, il festival ICT propone contenuti di 
qualità e di reale interesse per il pubblico. Un pubblico rigorosamente business! 

Anche la platea è selezionata per permettere un reale momento di incontro business to business. 
Il target di riferimento sono professionisti ICT, come IT Manager, Network Engineer, Security Manager, 
Project Manager, System Administrator, CIO, CTO e decision maker.

Sempre per agevolare le relazioni business offline, il festival ha predisposto l’Arena, un’area di 
grande attrazione dove fare networking, creare nuove relazioni professionali e di business, condividere 
idee ed informazioni, testare tecnologie. L’Arena è dedicata ai guru, agli hackers, ai cultori della 
libera informazione, agli sviluppatori, al mondo opensource ma non solo e a chiunque voglia fare 
networking in un habitat fertile di idee ed entusiasmo. 

Nell’edizione 2014 con grande entusiasmo e apprezzamento l’Arena ha ospitato 26 associazioni e community, 
numero quest’anno destinato a crescere per rendere ancora più grande e attraente questa ricca area. 
